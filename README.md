Heren,

Even wat vertraging op de lijn aan onze kant.

Er is ons gevraagd om de Oekraïne aanpak te coördineren hier in de stad.

Onderstaande is toch een poging om een opdracht te formuleren voor de studenten.

We twijfelden steeds aan wat we al wel of niet op moesten schrijven om het al niet teveel of juist te weinig te kaderen.

Dus haal er gerust uit wat er volgens jullie uit moet.

**De situatie**

Het aantal hulpvragen in Nieuwegein is stijgende, de diversiteit van de vragen wordt ook steeds groter; hulp bij boodschappen tot het verhuizen van een volledige woning, onkruid uit de tuin verwijderen tot een praatje maken met iemand die eenzaam is. Op dit moment komen veel van deze vragen bij het VrijwilligersHuis terecht. Dit is niet primair de ideale situatie. Het kost ons veel tijd om de e-mails en telefoontjes te beantwoorden en uiteindelijk verwijzen wij de vragen weer door naar organisatie en inwoners uit de stad. Voor inwoners is er niet één bepaald punt waar de meeste hulpvragen terecht kunnen en mogen komen. Er is dus versnippering, wat het voor de inwoners onduidelijk maakt en mogelijk een reden om toch geen vraag te stellen (omdat het onnodig complex of ingewikkeld is).

**De vraag**

Voor de bovenstaande situatie is een oplossing nodig. Er moet een systeem worden bedacht om snel en eenvoudig een hulpvrager aan een hulpbieder te koppelen.

Dit gaat om inwoners onderling. Burger vs. Burger.

**Functionaliteiten**

De oplossing moet tenminste voldoen aan de volgende criteria waar functionaliteiten aan worden gekoppeld.

- Hulpvrager maakt een mini profiel aan, met daarin naam en wijk waarin woonachtig
- Hulpvrager geeft een categorie aan, gespreksmaatje, hulp in huis, tuinhulp etc.
- Hulpvrager stelt een vraag een hulpaanbieder kan hier direct op reageren.
- Hulpaanbieder maakt een miniprofiel aan, met daarin naam en wijk waarin woonachtig
- Hulpaanbieder geeft aan binnen welke categorieën hij / zij hulp wil bieden
- Hulpaanbieder krijgt enkel vragen te zien uit categorieën waarin zij hulp willen bieden
- Hulpaanbieder kiest een vraag waar ze op willen reageren
- Bij reactie worden de contactgegeven van de hulpvrager beschikbaar gemaakt.

Extra vraagstuk; kan de applicatie bijvoorbeeld via een chat optie het contact maken zodat er geen telefoonnummer of mail nodig is bij het eerste contact (ook i.v.m. oplichting). Dus wanneer de hulpaanbieder aangeeft dat hij of zij een vraag wil oppakken dat er een chatvenster opent en dat de hulpvrager hier melding van krijgt.

Met de reactie op de hulpvraag verdwijnt de hulpvraag uit de applicatie. Dus als de hulpbieder aangeeft ik pak hem op, en de vrager bijvoorbeeld “hulp geaccepteerd kan aanvinken ergens” dat sluit de vraag en is deze ondergebracht.

Er dient een aparte optie mogelijk te zijn voor organisaties om hulpvragen op te pakken. Dus dat in plaats van een inwoner een organisatie reageert. Een organisatieprofiel moet gemaakt worden door de organisatie, waar naam, contactpersoon, email en telefoonnummer voor ons bereikbaar is als data.

**Extra functionaliteiten**

**Geo locatie data:** uit welke wijk komt een vraag

Dit is nodig om zo in kaart te kunnen brengen in welke wijken de meeste vragen worden gesteld

**Welke categorie data:** wat voor soort vraag wordt gesteld, dus hoe vaak komt er verhuishulpvraag binnen, hoe vaak is er een verzoek tot een gespreksmaatje etc.

Dit is nodig om op wijk niveau een exact probleem op te kunnen lossen.

*Ter illustratie, locatie plus soort vraag (het bovenstaande) helpt ons bijvoorbeeld door in een bepaalde wijk voorlichting te gaan geven op een thema waarbij veel vragen zijn gesteld.*

**Privacy:**

Hoe gaan we om met privacygevoelige gegevens?

Hoe kunnen we zorgen voor een zo veilig mogelijke omgeving? *Zodat mensen met kwaad in hun zin niet snel dit platform zullen gaan gebruiken.*

**Optionele functionaliteiten**

Voor de creativiteit dagen we de studenten ook uit om zelf functies te opperen voor de applicaties.

Denk bijvoorbeeld aan een manier om de hulp te beoordelen. Hoe doe je dit, en hoe krijgen wij melding van de minder goede hulpoplossingen zodat we bijvoorbeeld een gebruik kunnen weigeren.

Ga los op de applicatie en vraag ons gerust of er zaken mogelijk zijn, gewenst worden etc. die jullie zelf bedacht hebben.

We horen graag of jullie zo voldoende informatie hebben.

Met vriendelijke groet,